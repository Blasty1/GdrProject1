Oh, Terra... 
Vorrei tanto poter dire che questa è ancora la nostra amata Terra… 
Ho capito che le nazioni non esistono senza le persone. 
E qui non si può certo dire che siano rimaste molte persone. 
No amici miei, questa è la terra dei mostri. 
È incredibile come tutto possa precipitare così in fretta nel caos totale. 
Ma perché io sono ancora vivo mentre la maggior parte delle persone sono passate a miglior vita?
Ah, amici miei, tutta fortuna. 
Molta fortuna. 
Nel 2013 sembrava che, finalmente, le battaglie contro i kaiju avessero avuto una svolta grazie alla Breccia che era stata eroicamente chiusa dai nostri formidabili piloti di Jaeger. 
Ricordo ancora i titoloni che parlavano del sacrificio degli americani e della volontà del mondo di ripartire ricordandoli come degli eroi, ma quelle bestie sono molto difficili a morire e sapete cosa è successo?
Sono tornate e per farlo hanno sfruttato la nostra tecnologia. 
Non si era mai capito bene cosa volessero e, ahimè, un intero pianeta di cervelloni ci è arrivato troppo tardi per riuscire a fermarli. 
Un Kaiju di Categoria 3 ha fatto un bel tuffo nel monte Fuji e si può dire che in quel momento tutto abbia finito per finire ed iniziare. 
Chi è sopravvissuto ricorda bene dove si trova, io lo ricordo? 
Certo!
Ero a Klimovsk, cosa ci facevo?
Non penso che vi riguardi, comunque ero lì con la mia squadra, i miei buon vecchi compagni di scorribande. 
La prima cosa che abbiamo sentito? 
Il silenzio, improvvisamente è calato un silenzio che ha annientato qualsiasi suono. 
Un lampo blu, accecante e che ha finito per friggere le retini di Ash, l’ho sentito cadere a terra vicino a me poco prima che un boato annientasse completamente il nostro udito. 
Non sapevamo cosa era accaduto, nessuno sapeva niente. 
Siamo rimasti per terra agonizzanti nella neve per parecchio, era giorno nell’ultimo dei nostri ricordi, mentre quando i nostri occhi sono ritornati a vedere hanno incontrato un cielo buio sebbene strano. 
Nessuna stella ed una coltre grigia a coprirlo totalmente. 
Ah, ma non era la cosa più strana!
Eh no!
Guardando sopra la nostra testa ci siamo accorti di essere all’interno di una cupola rossa, enorme e di cui non vedevamo la fine a perdita d’occhio, ma qualcosa che aveva tutta l’aria di essere una cupola. 
Abbiamo iniziato a camminare incontrando gente confusa quanto noi, tutti parlavano di un’enorme catastrofe, ma nessuno sapeva spiegare cosa fosse realmente accaduto. 
Le comunicazioni erano andate, tutto era andato e non c’era verso di sapere cosa stesse accadendo nel mondo. 
Potrei parlarti del soggiorno a Klimovsk tra gente confusa ed altri che dicevano che eravamo gli unici sopravvissuti alla furia dei kaiju, ma credo che passerò direttamente a ciò che vuoi sentirti dire. 
Giusto? 
Tu vuoi sapere cosa è accaduto nel mondo ed è ciò che ti dirò 
Tieniti forte, allaccia le cinture ed apri bene le tue orecchie perchè scoprirai quanto la Terra sia passata da regno dell’uomo a regno dei kaiju invertendo i ruoli tra razzia in estinzione e dominante.