“Nell’ultimo respiro morente esso sarà la Luce che dovrai seguire perché l’istante venga arrestato."

Il susseguirsi di conflitti e le guerre hanno condotto ad ingenti perdite in termini di vite umane, così gli scienziati ed i ricercatori hanno provato ad impegnarsi nella creazione di qualcosa che permettesse di bloccare in stati il corpo di una persona ad un passo dalla morte, un modo per permettere anche nella situazione più disperata un tempestivo recupero con esito positivo. 
Piccoli droni portatili di cui viene dotato ogni soldato e che mano a mano sono entrati a far parte della vita di qualsiasi colono in quanto non sfruttati soltanto come supporto in caso di una situazione critica per la sopravvivenza, ma anche come mezzi di comunicazione e raccolta dati.
La IA viene programmata sul profilo psicologico del soggetto e finisce per copiare i tratti peculiari della persona che nella sua mente risulta essere la più affidabile. 
La voce sebbene artificiale finirà per ricordarne la tonalità come il modo della IA di interfacciarsi con il suo padrone. 
Sovente al drone viene dato un nome, ma capita anche che sia egli stesso a sceglierne uno. 
Nasce così tra i due una "simbiosi neurale" in cui ogni drone può occuparsi in maniera effettiva solo della persona specifica su cui è stato configurato. 

Funzioni
Un compagno che finisce per essere personalizzato a seconda delle capacità del colono, infatti, a seconda delle peculiarità di quest’ultimo può essere sfruttato come scout, bibliotecario o come assistente. 
Oltre la possibilità di fornire mappe aggiornate sulle zone già conosciute è anche in grado di aiutare a costruirne di nuove scannerizzando le zone che si esplorano, può inoltre fungere da comunicatore e radar.
Fornisce inoltre qualsiasi informazione utile riguardo al soggetto a cui è legato, in modo particolare informazioni cliniche utili nel momento in cui viene interpellato da un medico. 


